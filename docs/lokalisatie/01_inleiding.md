# Inleiding

Binnen de huidige zorg-IT infrastructuur is het, voor de meeste uitwisselingen,
niet mogelijk om een overzicht te krijgen van de beschikbare gegevens die bij
verschillende zorgaanbieders beschikbaar zijn. De generieke functie Lokalisatie
zorgt dat deze vraag wel beantwoord kan worden door aan te geven waar en welke
data beschikbaar is over een patiënt.

Het lokalisatie proces omvat verschillende systemen die de volgende vragen
beantwoorden:

1. Waar is data over deze patiënt te vinden?
2. Hoe kan deze data opgehaald worden?
3. Welke data is dit?

Lokalisatie kan plaatsvinden voor:

1. Zorgverlener
2. Burger

Deze documentatie richt zich primair op het eerste scenario. De reden hiervoor
is dat de zorgverlener casus vereist dat er een context gebruikt kan worden als
filter. Voor burgerlokalisatie kunnen ook systemen gebruikt worden die geen
filter mogelijkheid op uitwisseling hebben. Ook is identificatie en autorisatie
bij de burger anders.
